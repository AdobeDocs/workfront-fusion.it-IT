---
title: Panoramica di Adobe Workfront Fusion
description: Il ruolo di Adobe Workfront Fusion è quello di automatizzare i processi, in modo che tu possa concentrarti su nuove attività anziché ripetere le stesse attività più volte. Funziona collegando azioni all’interno e tra le app e o servizi per creare uno scenario che trasferisce e trasforma automaticamente i dati. Lo scenario creato controlla i dati in un’app o in un servizio e li elabora in modo da fornire il risultato desiderato.
author: Becky
feature: Workfront Fusion
exl-id: 49df566f-59e9-469c-9123-27d1e15069e4
source-git-commit: e0d9d76ab2cbd8bd277514a4291974af4fceba73
workflow-type: ht
source-wordcount: '369'
ht-degree: 100%

---

# Panoramica di Adobe Workfront Fusion

Il ruolo di Adobe Workfront Fusion è quello di automatizzare i processi in modo che gli utenti non debbano dedicare troppo tempo alle attività di routine. Funziona collegando azioni all’interno e tra le app e o servizi per creare uno scenario che trasferisce e trasforma automaticamente i dati. Lo scenario creato controlla i dati in un’app o in un servizio e li elabora in modo da fornire il risultato desiderato.

In Workfront Fusion uno scenario rappresenta un flusso di lavoro specifico. Ad esempio, uno scenario molto semplice può controllare la presenza di richieste in una coda richieste specifica di Workfront, quindi convertire automaticamente tali richieste in progetti utilizzando un modello.

È possibile creare scenari per affrontare situazioni e casi d’uso molto specifici. Puoi utilizzare i filtri per modificare l’azione in base a campi o proprietà di dati, iterare tra file o dati, salvare dati in un archivio e utilizzarli in un’altra esecuzione dello scenario, oppure configurare lo scenario in molti altri modi.

Puoi anche aggiungere allo scenario applicazioni diverse da Workfront. Fusion include diversi connettori dedicati per applicazioni esterne, incluse le applicazioni di Adobe, Google, Microsoft e molte altre. Se non è presente un connettore dedicato per un’applicazione, Fusion include modalità di connessione a qualsiasi servizio tramite un’API pubblica.

Inoltre Workfront Fusion offre funzionalità che supportano gli scenari, ad esempio modelli per la creazione di scenari, cronologia di esecuzione e debug.

>[!NOTE]
>
>Workfront Fusion supporta solo i browser basati su Chrome.

## Risorse

Quando inizi a utilizzare Workfront Fusion, potrebbero risultarti utili le risorse seguenti:

* Per risorse di formazione di Workfront Fusion, consulta [Panoramica sulla formazione per Workfront Fusion](https://experienceleague.adobe.com/it/docs/workfront-learn/tutorials-workfront/fusion/welcome-to-workfront-fusion/introduction-and-tech-strategy).


* Per ulteriori informazioni sugli scenari, consulta [Panoramica degli scenari](/help/workfront-fusion/get-started-with-fusion/understand-fusion/scenario-overview.md).

* Per le panoramiche di altre aree di Fusion, consulta gli articoli in [Informazioni su Fusion: indice degli articoli](/help/workfront-fusion/get-started-with-fusion/understand-fusion/understand-fusion-toc.md).

* Per iniziare a creare scenari di esercitazione, consulta [Creare scenari di esercitazione: indice degli articoli](/help/workfront-fusion/build-practice-scenarios/build-practice-scenarios-toc.md).
